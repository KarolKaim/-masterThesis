\chapter{Podsumowanie oraz plany rozwoju projektu}

W ramach realizacji projektu powstał w pełni funkcjonalny, elektroniczny układ do zmiany przełożeń w rowerze. Układ, zgodnie z założeniami, oferuje dwa tryby pracy - ręczny oraz automatyczny. W ramach trybu automatycznego istnieje możliwość profilowania charakterystyki zmiany przełożeń.

Zdjęcia głównych elementów układu znajdują się w rozdziale Dodatek A. Jazdy testowe, które obejmowały odcinki o zróżnicowanej nawierzchni oraz topografii terenu, potwierdziły skuteczność działania oraz niezawodność wykonanego układu. Jedynym problemem, który ujawnił się w trakcie testów, okazały się przyciski do zmiany przełożeń. Jeśli kciuk użytkownika, po zmianie przełożenia, pozostanie w okolicach przycisków, może dojść do mimowolnych zmian przełożeń. Wynika to z faktu, iż w trudnym terenie, rower narażony jest na duże drgania, a przyciski zwierane się w wyniku bardzo krótkiego skoku nasadki przycisku. W efekcie może dojść do przypadkowego kontaktu nasadki przycisku oraz kciuka użytkownika, co prowadzi do przypadkowych zmian przełożenia. Rozwiązaniem tego problemu może być zastosowanie filtru RC o znacznie dłuższej stałej czasowej. Jednak to rozwiązanie wprowadza zdecydowane opóźnienie pomiędzy naciśnięciem przycisku a zmianą przełożenia, co według Autora pracy jest zjawiskiem niekorzystnym. Zdecydowanie lepszym pomysłem jest opracowanie systemu podobnego do konwencjonalnej manetki rowerowej, w którym przyciski aktywowane są poprzez mechanizm dźwigni o odpowiednio długim skoku. Jest to jeden z elementów projektu, który będzie rozwijany w przyszłości i polega na opracowaniu odpowiedniego układu mechanicznego.

Opracowany prototyp został zbudowany w oparciu o zestaw uruchomieniowy, zewnętrzny regulator napięcia oraz dedykowanych filtrów RC, wykonanych na płytce uniwersalnej ze standardowym rastrem 2.54mm. Takie rozwiązanie zdecydowanie ułatwiło prace nad projektem, jednocześnie sprawiając, że rozmiar sterownika układu jest zdecydowanie za duży. Dlatego plany rozwoju projektu obejmują również opracowanie dedykowanego obwodu elektronicznego. Dedykowany obwód pozwoli w znaczący sposób zmniejszyć rozmiary sterownika poprzez usunięcie nieużywanych wyprowadzeń portów I/O, interfejsu ICDI oraz połączeń przewodowych.

W trakcie realizacji, Autor znalazł kilka ciekawych pracy traktujących o optymalnym doborze kadencji, np. \cite{phd}, \cite{iain}. W pracy \cite{phd}, jej Autor stara się opracowań model optymalnej kadencji na podstawie takich danych, jak pomiar tętna, kadencji i mocy. Taki kierunek rozwoju układu do automatycznej zamiany przełożeń wydaje się być kierunkiem przyszłościowym. Obecnie kolarstwo zawodowe, zwłaszcza odmiana szosowa, stoi na bardzo wysokim poziomie. Wszystkie elementy składowe wyczynu sportowego, w tym także sprzęt kolarski, ma ogromne znaczenie w odniesieniu sukcesu. Producenci sprzętu opracowują innowacyjne rozwiązania, aby jak najbardziej wspomóc zawodników. System doboru automatycznej zmiany przełożeń, wykorzystujący zaawansowane modele fizjologiczne zachowania organizmu w trakcie wyczyny sportowego, może być bardziej efektywny, niż ręczny dobór przełożeń. Minimalna przewaga, w wyniku zastosowania takiego układu napędowego, może okazać się kluczowa w walce o pierwsze miejsca największych wyścigów kolarskich.   

